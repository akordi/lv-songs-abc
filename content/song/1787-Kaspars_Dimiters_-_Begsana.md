---
title: "Bēgšana"
date: 2014-09-10T18:34:49+00:00
url: /song/1787-Kaspars_Dimiters_-_Begsana
categories: ["Kaspars Dimiters"]
tags: ["bez akordiem"]
draft: false
---

```text
No piliena es esmu izraidīts
Caur varavīksnēm uz jūru doties
Manas neveiksmes un pat nāve
Mani māca kā pārveidoties
Es negribu neko un nemāku
Tikai bezgalīgi projām tiekties
Bet kad lapas vairs nav kur noslēpties
Kailiem zariem debesīs sniegties
Es esmu tukšs! un jūs? un jūsējie?
Tikai acis ir valguma pilnas
Dzīvo suņi un izdzīvo cilvēki
Pretī asaru devītam vilnim
Arī es esmu izgājis nebeigties
Un nekad te vairs neatgriezties
Uz šīs zemes nav mūsējo debesu
Vien zvaigznes kā spļāvieni griestos
Pat mājai mirt gribas aizejot
Tā pamet šetu un dodas
Paliek stāvot vien mūžīgi stāvošie
Tik nekustīgi ka nāve rodas
Zeme nečukst pat klusas ardievas
Trūdu klēpis grib vēl un vēl
Man nav bail ne no jums
Ne no eņģeļiem
Man ir bail ka man nebūs jūs žēl
To ko redzu es nevaru neredzēt
Jūsu acīs ir palikšana
Viss ko būvējat pērkat un pielūdzat
Viss ir projām došanās mana
Ir jāaiziet jāaiziet jāaiziet
Zvan mēle atkārto zvanā
Viss ir garāmgājēju tikšanās
Šajā mūžībā nesatikšanā
Dzīvi cilvēki apmetas kapsētās
Smej par bēgļiem - par mani visskaļāk
Mirstošs priesteris aicina debesīs
Nāve plašāk paver tās vaļā
Kaut akmeņi brēktu jūs paliktu
Kaut pēdējā zvaigznīte dzistu
Ir krusts mana lidmašīna
Manai bēgšanai projām uz Kristu
```