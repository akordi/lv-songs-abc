---
title: "Veltījums Pāvilostas vidusskolai"
date: 2020-06-05T15:25:46+00:00
url: /song/4372-Guna_Zamarite_-_Veltijums_Pavilostas_Vidusskolai
categories: ["Guna Zamarīte"]
tags: ["bez akordiem"]
draft: false
---

```text
Uz Sakas upes stāvā krasta,
Kur tā uz jūru viļņus veļ,
Stāv mūsu skola neparastā,
Un gaišas domas augšup ceļ.

Te sanākam mēs katru dienu,
Kā strautiņi, kas ceļu rod.
Te ilgi nepaliekam vieni
Un katrs rīts ko jaunu dod.

      Piedziedājums. 

   Ar gaišām domām dzīvē iesim,
   Un Latvija mums tuva būs,
   To nezinām, kā šie ceļi vīsies,
   Bet labais izzust nepagūs !      2 x

Un, kad pēc gadiem projām būsim,
Mūs atmiņas vēl kopā sauks.
Draugs draugam vēstules tad sūtīs,
Un varbūt sapņos ciemos brauks.

Jo paliek te mums dzimtās mājas,
Un labu draugu lielais prieks.
Un skola, kur mums labi klājas,
Kur mīļu acu skatiens spulgs.

     Piedziedājums.

   Ar gaišām domām dzīvē iesim,
   Un Latvija mums tuva būs,
   To nezinām, kā šie ceļi vīsies,
   Bet labais izzust nepagūs !
```