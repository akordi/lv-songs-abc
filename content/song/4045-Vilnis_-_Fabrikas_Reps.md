---
title: "Fabrikas Reps"
date: 2020-06-03T16:41:50+00:00
url: /song/4045-Vilnis_-_Fabrikas_Reps
categories: ["Vilnis"]
tags: ["bez akordiem"]
draft: false
---
```text
Fabrikas reps-
Pa taisno no līnijas,
Neskaties pulkstenī,te laiks paies ātrāk.

Fabrikas reps ar nemainīgu mīmiku,
Paliec neitrāls,jo strādā automātā.

Fabrikas reps no Anglijas un Īrijas,
Katrs piektais sabiedrībā iejuties šai ādā.

Fabrikas reps ož pēc hlora un ķīmijas,
Brīdi atpūties un tad trīs stundas strādā.

Pirmā diena-
Man pastāsta kas,kur un kā,
Kāda stunda pagājusi un pie līnijas jau klāt,
Pretī poļu pensionāri pāris melones griež meistarīgi,
Pārņem tāda sajūta,ka tie šeit rukā visu dzīvi.
Trulākais pienākums,kas jebkad man ir bijis-
Jāliek melones uz palikņiem,kas vienmērīgi slīd.
Bet divās dienās nopelnu es vairāk,nekā nedēļā,
Šāda alga dzimtenē pat skolotājiem nesanāk.
Klusums no mutēm,fonā aparāti rūc,
Visa fabrika liels ledusskapis,
Pirksti pirmie jūt,bet ar laiku pierod,
Vai tie vienkārši kļūst nejūtīgi,
Galvā skaitu rīmes,
Laiks paskrien bezrūpīgi.
Jau paiet,kāda stunda,kad uz līniju skatās,
Tad sākas lieli prieki,kad tā paņem un apstājas,
Jo tad pasaule sāk griezties,bet līnija stāv,
Labāk pieturies pie malas,jo ļenganas kļūst kājas.
Pat nevajag vilkt bongu,vai vilkt kādas vielas,
Jo uz kādu brīdi jūties pamatīgi apsities,
Kad beidzot atjēdzies un paver savu skatu,
Redzi,ka pārējos ir piemeklējis tas pats.
Visi ierēc klusībā,jo vaizeris jau klāt,
Signāls,laika atskaite un darbu laiks sākt,
Tā paiet pāris stundas un visi sāk klaigāt,
Vienīgo vārdu,ko tie iemācījās šajā laikā- ,,Beigas''!

Pa taisno no līnijas,
Neskaties pulkstenī,te laiks paies ātrāk.

Fabrikas reps ar nemainīgu mīmiku,
Paliec neitrāls,jo strādā automātā.


Fabrikas reps no Anglijas un Īrijas,
Katrs piektais sabiedrībā iejuties šai ādā.

Fabrikas reps ož pēc hlora un ķīmijas,
Brīdi atpūties un tad trīs stundas strādā.

Pāris dienas arī pastrādāju fabrikas galā,
Kur augļi tiek savesti no visām pasaules malām,
No transporta kastēm mēs tās pārberam savās,
Čaļi viens ar otru mērās,kuram sanāks garāks,
Tornis no kartona kastēm,kad tās nes,
Uz vietu,kur tās tiks pārstrādātas,
Pēctam jāliek visi augļi garā vannā mazgāties,
Viss smird pēc hlora-Labāk turi acis ciet!
Nedod dievs,ka tiks tev tā ķīmija acīs,
Ko pēctam pircēji nopirks veikalā un aprīs.
Arī pirmo reizi fabrikā es todien tiku rāts,
Par to,ka nesaprotu krieviski,kaut neesmu slāvs.
VĀKS!-
Man šķita,ka esmu Anglijā,
Bet izrādās,ka angliski prot runāt tikai birojā!
Es šeit esmu pieņemts ar aģentūras starpniecību,
Būvēj' latviešu-lietuviešu svētā trīsvienība.
Daži rumāņi pa starpai,kas visu laiku rotē,
Atgādina par Latviju,jo smako pēc šprotēm.
Acis staro,kaut padsmit stundu darba diena,
Pārtraukumā sanāk rēķināt cik alga liela.
Slēp zābakus pa stūriem,lai kāds tos nenozog,
Ātri skrien uz ēdamzāli,ieņemt labākos solus,
Vai ārā papīpēt,lai uzlabotu omu.
Es sapratu,pie pirmās izdevības būšu prom.

Fabrikas reps-
Pa taisno no līnijas,
Neskaties pulkstenī,te laiks paies ātrāk.

Fabrikas reps ar nemainīgu mīmiku,
Paliec neitrāls,jo strādā automātā.

Fabrikas reps no Anglijas un Īrijas,
Katrs piektais sabiedrībā iejuties šai ādā.

Fabrikas reps ož pēc hlora un ķīmijas,
Brīdi atpūties un tad trīs stundas strādā.
```