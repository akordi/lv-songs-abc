---
title: "Klusums"
date: 2024-06-16T07:48:11+00:00
url: /song/5129-Grafomans_-_Klusums
categories: ["Grafomāns"]
tags: ["bez akordiem"]
draft: false
---

```text
Tu gribi mieru sevī
Pat, ja Tev apkārt ir tikai kliedzieni
Tu jūti tukšumu zem kājām
Pie katra soļa, ko pieliec
Klusā istabā Tu sajuki prātā, pa dienām
Naktī liki galvu spilvenā, kad bļāvu aiz sienām
Tu dievam prasīji padomu, bet dievs nedzirdēja
Dievs atbildēja to, ka tas viss ir tevis dēļ
Sajūta tāda, ka visa pasaule pret
Un katra diena, ko te pavadi jau atkal ir sveša
Tu esi liela savā būtībā un tā tam ir jābūt
Lai arī, cik Tu būvē, atceries sabruks tam, kam ir jābrūk
Gribi ģimenes laimi, lai mājās valdītu kārtība
Lai var jebkurā brīdī pazvanīt un svarīgo pārmīt
Bet tā ir ilūzija
Migla, kurā pazuda nākotne
Jo Tev nolauza spārnus un lika pretī tai rāpot
Gribu dzirdēt šonakt klusumu, lai nebūtu strīdu
Ja sirdī nebūtu ticības, tad tā nebūtu dzīva

Tik bezspēcīgi jūtos es arī 
Atmiņas manī lēnām aiziet bojā
Pieveru acis vairāk neatceros, strīdus nemitīgos
Kas liek aizbēgt projām
Tik bezspēcīgi jūtos es arī 
Atmiņas manī lēnām aiziet bojā
Pieveru acis vairāk neatceros, strīdus nemitīgos
Kas liek aizbēgt projām

Tu viņus mīli no sirds, bet gribi pielikt tam punktu
Tēvs trako tā kā slims, pēc tam mierina stundu
Tu tēvu atceries no bērnības pēc degvīna smakas
Bet māte cīnījās kā spēja, kad viņš nebija blakus
Visur pudeļu kaudze un pāris biznesa papīru
Simtiem kamolu kaklā, kad atkal gribēju prasīt
Tu jūti to kā sienas runā, to kā grīda sadeg
To, cik ļoti Tev rūp, bet Tu redzi kā Tevi pamet
Dzirdi, kā viņi strīdas
Bet spēka nav, lai to mainītu
Vecāki lūdzu beidziet, jo bērni pie tā nav vainīgi
Sēdi istabā viena un pretī sēž tavas bailes
Tas ir gluži kā peldēt un zināt to, ka nav gaisa
It kā dzīve tikai sākusies, bet liekas jau cauri
Es teicu nē, bet man pretī sienas, kas raud
Gribu dzirdēt šonakt klusumu, lai nebūtu strīdu
Ja sirdī nebūtu ticības, tad tā nebūtu dzīva

Es gribu to, lai ir miers
Šajā pasaulē un istabā, lai nejūtos lieki
Lai katra diena, kas iet
Mani nedarītu vājāku, kā gribētu dievs
Es gribu to, lai ir miers
Šajā pasaulē un istabā, lai nejūtos lieki
Lai katra diena, kas iet
Mani nedarītu vājāku, kā gribētu dievs



Tik bezspēcīgi jūtos es arī 
Atmiņas manī lēnām aiziet bojā
Pieveru acis vairāk neatceros, strīdus nemitīgos
Kas liek aizbēgt projām
Tik bezspēcīgi (bezspēcīgi) 
Strīdus nemitīgos
Kas liek aizbēgt projām (kas liek aizbēgt projām)
```