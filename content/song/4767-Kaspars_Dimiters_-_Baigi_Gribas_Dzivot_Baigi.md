---
title: "Baigi gribas dzīvot baigi"
date: 2021-01-01T22:19:38+00:00
url: /song/4767-Kaspars_Dimiters_-_Baigi_Gribas_Dzivot_Baigi
categories: ["Kaspars Dimiters"]
tags: ["bez akordiem"]
draft: false
---

```text
Baigi gribas lai ir labi,
Nervu zāles rīt un šņabi.
Un kad Panorāmu dzirdi,
Nāvīgs prieks lai pārņem sirdi.

Baigi gribas valsti mīlēt,
Kura būros steidz jau spīlēt,
Pavēl uzpurņos mums staigāt,
Retāk elpot, mazāk klaigāt.

Baigi gribas lai nav darba,
Lai vien pabalsts, ubagtarba.
Lai nav samaksājams kredīts,
Pats lai paliec neapbedīts.

Piedz: Baigi gribas, baigi gribas
Dzīvot, mirt aiz bezcerības...
Baigi gribas, baigi gribas
Dzīvot, mirt aiz bezcerības...

Baigi gribas lai mūs baida,
Vergu paklausību gaida,
"Eksperti" lai tekstiem knapiem
Tautu aizārstē līdz kapiem.

Baigi gribas nebūt brīvam,
Izolētam būt, ne dzīvam.
Sportot, dejot lai liedz doties,
Lai ļauj tikai aptaukoties.

Baigi patīk int'liģenti,
Ko no tautas sargā menti.
Baigi patīk, ka tie klusē,
Nenostājas tautas pusē.

Piedz: Baigi gribas, baigi gribas
Dzīvot, mirt aiz bezcerības...
Baigi gribas, baigi gribas
Dzīvot, mirt aiz bezcerības...

Baigi gribas ienīst brāli,
Distancēties sociāli -
Bīties, ka par tuvu biju,
Ienīst to kā baktēriju.

Baigi gribas tautai minēt,
Kādus svētkus rīt liegs svinēt.
Baigi gribas, ka nav prieka
Un neviena tuvinieka.

Baigi gribas kaut par centu
Vēlreiz dzirdēt prezidentu.
Baigi patīk viņa rēbuss:
"Beigtiem Ziemassvētku  nebūs".

Piedz: Baigi gribas, baigi gribas
Dzīvot, mirt aiz bezcerības...
Baigi gribas, baigi gribas
Dzīvot, mirt aiz bezcerības...

Baigi lai, ka nav kur dēties
Tiem, kas negrib vakcinēties,
Tiem, kas neļaus sevi āzēt,
Savus bērnus eitanāzēt.

Baigi gribas, baigi gribas,
Policija lai lauž ribas,
Lai ar brīvvalsts himnu fonā
Nevakcinētos slēdz zonā.

Baigi gribas, lai kāds vajā
Veidā fašistiskākajā.
Katru lai, kā es, kas gvelžos,
Aizved, slēgtu roku dzelžos.

Piedz: Baigi gribas, baigi gribas
Dzīvot, mirt aiz bezcerības...
Baigi gribas, baigi gribas
Dzīvot, mirt aiz bezcerības...

Baigi gribas laikus šitos,
Nekad nepārvērš lai citos.
Lai no brīvības, kas bija,
Atbrīvo mūs policija.

Baigi gribas dzīvot baigi,
Laiki bijušie lai svaigi,
Lai ir jauna diktatūra,
Stūra nams uz katra stūra.

Ou, maķ tvaju zanagu!
Kā gribas par vāveri - vanagu...
Ou, maķ tvaju zanagu!
Kā gribas par vāveri - vanagu...
Un prom, prom, prom...
```