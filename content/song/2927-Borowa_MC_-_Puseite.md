---
title: "Puseite"
date: 2017-03-30T13:18:52+00:00
url: /song/2927-Borowa_MC_-_Puseite
categories: ["Borowa MC"]
tags: ["latgaliski"]
draft: false
---

```text
Vysys durs aizcārt prīkšā,
Salīk septeņus atslāgus.
Klauveju klusi.
Voi, Dīvs, te vysi izmyruši?

Cīma kukuļs man leidza – 
Nikas daudz,
Sakalts rudzu maizis kanceits.
Nasmuodejit, jemit,
Laužšu, dūšu pusi kanceiša sova.

Kas ar syltom rūkom vuoļuots,
Soltā iudinī miercāts,
Korstā ceplī īškā likts,
Ar nazi dalāts divuos vīnaiduos daļuos.

Iedit soldonu muti
Voi nūglobojit styurī,
Ja reiz nuoks cylvāks kaids,
Kuram nūderēs tys vairuok.

Līcit zemē, audzejit – 
Dolit sāklys lobim cylvākim,

Naz voi cylvākim tik lelys mutis,
Ka tī apēss – beidzamuos pusis..

Sasatiksim pavysam dreiž...
Zemē, kur vīnmār ir labi.

Divys puseitis – taida muna pasaule.
Vīna sova, ūtra – kaidam aizlīnāta!

Vīnmār ļaužu puorprosta,
Nu cytim glupai izsmīta,
Kaidam klusi žāluota,
Svešim skali izklīgta,
Bet taida tikai muna – puseite nu sevis.

Skrīnu, klīdzu, saucu, meklēju,
Kur tagad esi tu,
Vēļ tikkū beji te.
Bet nu jau tuoli prūjom.

Nikuo dariet,
Lobī ceļavuordi paliks munā kabatā deļ tevis
Paliks maizis kanceits tovs.
Poruodā tev byušu...

Vīnolga – varbyut pasaulē cytā,
Bet tevi pazeišu es vīnmāt.
Atsaceriešu, ka reiz
Tu man paruodeji pasauli cytu..

Sasatiksim pavysam dreiž...
Zemē, kur vīnmār ir labi.
```