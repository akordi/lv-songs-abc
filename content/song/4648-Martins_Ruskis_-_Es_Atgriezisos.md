---
title: "Es atgriezīšos"
date: 2020-06-14T20:04:47+00:00
url: /song/4648-Martins_Ruskis_-_Es_Atgriezisos
categories: ["Mārtiņš Ruskis"]
tags: ["bez akordiem"]
draft: false
---

```text
Es atgriezīšos mājās, atgriezīšos,
Kad zemi balti sniegi pārklājuši būs.
Es atgriezīšos, kad ceļam nebūs grambu
Un stirna mani gaidīs meža maliņā.

Es atgriezīšos, tad kad saules stari 
Ziemas baltumu vēl spožāk izstaros,
Kad lāstekas jau kusīs marta vējos
Un strautiņi palēnām mosties sāks.

Es atgriezīšos, lai uz pirmām vizbulītēm
Būtu mājās, kad tās ziedēt sāks.
Es atgriezīšos vēl pirms lazdu ziedēšanas
Un pirms vēl gājuputni mājup atlidos.

Es atgriezīšos tad, kad vēji dziedās
Mums savu pavasara dziesmu agrīno.
Es atgriezīšos vēl pirms dārzi ziedēs,
Lai uz ziedēšanas laiku būtu klāt.

Es atgriezīšos, lai vairs neaizbrauktu
No savām mājām tālu svešumā,
Lai paliktu tepat uz visiem laikiem –
Savās mājās, savā zemē, savā Latvijā.
```