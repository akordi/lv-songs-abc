---
title: "Kamēr Latvija būs"
date: 2020-06-03T15:04:10+00:00
url: /song/3971-Kristine_Praulina_-_Kamer_Latvija_Bus
categories: ["Kristīne Prauliņa"]
tags: ["bez akordiem"]
draft: false
---

```text
Zeme griežas arvien, putni debesīs skrien
Un pa saulrieta taku nakts ezerā brien.
Kalna galā deg uguns un naktsputni dzied 
Kamēr bāliņš uz mājām no tīruma iet.

Un tas būs tā vienmēr kamēr cerēsim mēs,
Neviens ienaidnieks mūs nekad neuzvarēs.
Asi šķēpi kā salmi pret vairogiem lūzt
Tur kur Aiviekste putojot Daugavā plūst.

Piedziedājums:

Būsim
mēs tā kā mūžzaļas priedes
stipras vētras mūs nenobiedēs.
Mūsu cerība ziedonī ziedēs 
kamēr vien sapnim ticēsim mēs.
Būsim mēs zīmes akmenī cietā, 
nevar izdzēst un izmainīt mūs.
Būsim mēs ilgi vēl šajā vietā 
kamēr vien sirdī LATVIJA būs.

Kalni ceļas un grūst upes mierīgi plūst, 
Un pa mūžību baltu ik cerība kļūst.
Pļavās pieneņu galvas un vīgriezes zied 
Kamēr saulīte baltā aiz pakalna riet.

Un tas būs tā vienmēr kamēr mīlēsim mēs, 
Neviens svešinieks mūs nekad nenobiedēs.
Slikti vārdi pret labiem kā salmiņi lūzt
Tur kur Iecava līgani Lielupē plūst.

PIEDZIEDĀJUMS

Starpspēle

Piedziedājuma
3-4 rindiņa:
Būsim mēs zīmes akmenī cietā, 
nevar izdzēst un izmainīt mūs.
Būsim mēs ilgi vēl šajā vietā, 
kamēr vien sirdī LATVIJA būs.
```