---
title: "Vīri labākajos gados"
date: 2020-06-05T06:26:04+00:00
url: /song/4176-Uldis_Godainis_-_Viri_Labakajos_Gados
categories: ["Uldis Godainis"]
tags: ["bez akordiem"]
draft: false
---

```text
Par zibeņzelli mani sauc,
kaut zibens nav man rados.
Un, vispār, esmu vīrelis
Es labākajos gados.

Par mums ja saka meitenes:
“Priekš kā mums tādi veci?”,
tad jaunas vēl un nezin tās,
ka galvenais nav pleci!

Kad veci zirgi vagu ar –
tad sanāk tā ar glanci
un jaunais dzīvo skaudībā
par labāk veiktu šanci.

Kad vīri gados labākos
iet savas puķes stādīt,
tad viņiem ir ko meitenēm
un zēniņiem ko rādīt!

    Nav ko domāt, nāc tik opā:
    Šodien, mīļā, būsi topā!
    Štrunts par to, ka māte rūc -
    labi tur, kur vēl nav būts!


Pa šoseju pat dauņi brauc
un dāmas blondiem matiem.
Bet pamēģiniet bezceļos
ar saviem glauniem ratiem!

Zin vīri gados labākos
kā stūrēt katrā vietā;
tie zin, kur vajag piebremzēt
un gāzi likt kur lietā.

Par zibeņzelli mani sauc,
kaut zibens nav man rados.
Un, vispār, esmu vīrelis
labākajos gados.

Jūs varat man’im neticēt,
Jūs varat manim ticēt,
bet pie meičām gudrākām
mēs vienmēr būsim spicē!


    Nav ko domāt, nāc tik opā:
    šodien, mīļā, būsi topā!
    Štrunts par to, ka māte rūc -
    labi tur, kur vēl nav būts!
```