---
title: "Baltā roze"
date: 2020-05-26T18:14:57+00:00
url: /song/3722-Inga_Krasmane_-_Balta_Roze
categories: ["Inga Krasmane"]
tags: ["bez akordiem"]
draft: false
---

```text
Solīji, ka nāksi šovakar -
Kad visapkārt jāņugunis ziedēs,
Solīji man mīlu gaišāko
Kas tumsu kliedēs.

Teici tu, ka mani vienīgo
Apbērsi ar skaistākajiem ziediem,
Teici kopā iet uz saullēktiem
Un saules rietiem.



Piedziedājums:
  
    Nevajag(a) ziedu klēpi man -
    Nāc un atnes baltu rozi vienu
    Ziedēs tā un pastāstīs man rīt
    Par vakardienu.

    Nevajag(a) tukšus vārdus man -
    Atnes tikai baltu rozi vienu.
    Smaržos tā un pastāstīs man rīt
    Par vakardienu.

Solīji kā pērli dārgāko
Dāvināt man spožu zvaigzni tālē -
Lai tā mūsu mīlā karsta kvēl
Un neizbālē.

Teici Jāņu naktī īsākā:
Atradīsim to, ko visi tīko!
Sniegsi tu man pusnakts ziedu -
Papardīti sīko.

Piedz.

Jāņu nakts aiz loga lēni tumst,
Un es tevis ilgojos bez gala -
Ugunskuru liesmās krāsojas
Jau debesmala.

Bet tad lēni pretī man tu nāc,
Sirds jau sola laimīgu šo dienu:
Roka tava maigi pasniedz
Baltu rozi vienu.

Piedz.
```