---
title: "Lūgums"
date: 2020-06-14T20:00:42+00:00
url: /song/4622-Raimonds_Eizensmits_-_Lugums
categories: ["Raimonds Eizenšmits"]
tags: ["bez akordiem"]
draft: false
---
```text
Lūgums
                                                        
Mīļi lūdzu īsu brīdi
Tavu roku paturēt,
Manā nosalušā rītā 
Lakstīgalas sameklēt.

Pāri upēm aizsviest skumjas,
Bērzu sulās veldzēties
Un tad rasas klātā dienā
Tavās acīs patverties.

         Mēness gaismos mūsu ceļu,
         Saule ziedus izkaisīs,
         Gaujas malā klusas ilgas
         Savus spārnus ieraudzīs.

Un mēs nebūsim vairs vieni,
Bites stropos medu vāks,
Atmiņās uz mūžiem paliks
Mūsu mīlestības stāsts.
```