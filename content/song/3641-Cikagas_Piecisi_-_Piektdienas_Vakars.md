---
title: "Piektdienas vakars"
date: 2020-05-04T12:09:42+00:00
url: /song/3641-Cikagas_Piecisi_-_Piektdienas_Vakars
categories: ["Čikāgas piecīši"]
tags: []
draft: false
---

```text
   C
1. Piektdien`s vakars īres namā,
Kaut kur Čikagas ziemeļgalā,
                       G
Dažus blokus tik no ezera,
Pieparkotā sānu ielā,
Trešā stāva koridora galā
                   C
Dzīvoklis man seši B.

2. Pārnācis no darba, skatos
Ledusskapja saldētājā
Malto gaļu esmu atstājis.
Nokāpju tad stāvu zemāk,
Pieklāvēju tur pie durvīm,
Dzirdu, ka aiz tām kāds dušu ņem.

3. Pagaidu, līdz apstājas, tā
Pieklāvēju vēlreiz un tad
Saucu, ka tas es no seši B.
Durvis atver Brauna kundze,
Slapjos matus dvielī tinot,
Rīta mētelī, kam pogas trūkst.

A7

   D
4. Prasu vai tā grib ar mani
Aiziet ieraut pāris alus,
                        A
Kamēr gaļa izlietnē man kūst.
Drīz pēc tam mēs roku rokā
Soļojam pa sānu ielām,
                          D
Pārāk tālu mums jau jāiet nav.

5. Garām veļas automātiem
Putekļainām frizētavām,
Daudz lietotu drēbju veikaliem,
Karogotiem benzīnpunktiem.
Kur jau tanku uzpildīsiet,
Mašīnu pa pusei nomazgās.

6. Tad ap stūri sārtas bultas,
Zibeņojot šurpu turpu,
Parādīs, ka tur ir Džoa bārs.
Iekšā jūtamies kā ciemos,
Augstos krēslos uzrāpjamies,
Divus Mikelobus saucu šeit.

B7
   E
7. Televīzijā vakarziņās,
Velns lai tagad parauj viņas,
                                 B
Klausoties tās, nekļūst priecīgs prāts.
Vēlreiz divus Mikelobus
Brauna kundze aicina man`
                         E
Uzspēlēsim kabat`s biljardu.

8. Viņa aizsit visas bumbas
Krustām šķērsām pāri galdam,
Es tik garu seju noskatos.
Un kad beidzot mana kārta,
Pazaudēju spēli, jo man
Nelaimīgi trāpās astoņnieks.

9. Televīzijā vecas filmas,
Mums ir atkal glāzes pilnas,
Vēlreiz divus Mikelobus šeit.
Bārtenders mums glāzes pilda,
Atraugojas, atvainojas,
Bet mēs runājam, kā darbā iet.

A7
   D
10. Viņa necieš priekšstrādnieci,
Kura laikam ārzemniece,
                          A
Tik par darbu vien tā runājot.
Es tai atkal stāstu, ka no
Mana Oldsmobiļa laikam
                  D
Melnie izauguši radio.

11. Džukboksī kāds iemet` naudu,
Divas kundzes sāk ar jaudu
Nobrukušām zeķēm polku lēkt.
Tikai mēs ar Brauna kundzi,
Sastājušies cieši kopā,
Paši savā ritmā kustamies.

12. Iemetam vēl ceļa kāju,
Sākam lēnām iet uz mājām,
Ezervējš mums matus purina.
Durvju priekšā apskaujamies,
Domāju, ka laidīs iekšā,
Brauna kundze galvu purina.

G7
    C
13. Rītā būšot gara diena,
Jābrauc kleitu pirkt pie Siera,
                         G
Uz restoŗana to kāds vedīšot.
Droši vien, ka nākamnedēļ
Satiksimies Džoa bārā,
                     C
Pāris Mikelobus izrausim.

14. Tāds nu bij` man piektdienas vakars
Kaut kur Čikāgas ziemeļgalā,
Dažus blokus tik no ezera.
Domīgs kāpju es pa trepēm,
Trešā stāva koridora galā
Dzīvoklis man seši B.
```