---
title: "Made in Latvia"
date: 2014-10-26T20:10:09+00:00
url: /song/1933-Cikagas_Piecisi_-_Made_In_Latvia
categories: ["Čikāgas piecīši"]
tags: ["patriotiskās"]
draft: false
---
```text
Pants: A E A - A E A
Piedziedājums: D A E A 

Agrā rīta stundā mani modina
Radio, kas salikts Dienvidkorejā,
Plastisks bārdas dzinējs pie vaiga glaužas ass,
Kas par lētu naudu nāk no Japānas.

Virtuvē pie galda, kas taisīts Dānijā,
Dzeru melnu tēju, kas plūkta Indijā,
Uzvalku tad velku, kas šūts Honkongā,
Kāju bāžu itāliešu zābakā.

Uzeju tad guļamistabā es kluss,
No mīļās atvadīties, kad ūdensgultā dus.
Smaids uz viņas lūpām sarkanbalti sārts,
Skatoties uz tām kļūst patriotisks prāts.
Viss pie viņas latvisks, nav nekas tur lēts,
Nav nekas no plastikas vai importēts.

Piedz.
   Jo mana mīļā ir "made in Latvia"
   No mantu galiņiem līdz papēžiem. (2 r.)

Par sīkiem mājas darbiem tā nesūdzas neko,
Pat jumts ja iesāk tecēt, to ņem un nodarvo.
Kad citas kaimiņienes to bridžu spēlēt sauc,
Tā atvainojās, nevar, jo pīrāgmīklu jauc.

Tai jāvār` debesmanna un gurķi jāskābē,
Tai jāstād` jāņogkrūmi un nātres jāravē,
Jo viss pie viņas latvisks, nav nekas tur lēts,
Nav nekas no plastikas vai importēts.
```