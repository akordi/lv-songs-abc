---
title: "Jampadracis"
date: 2014-09-10T14:19:43+00:00
url: /song/1774-Dzeguzite_-_Jampadracis
categories: ["Dzeguzīte"]
tags: ["bērnu", "bez akordiem"]
draft: false
---

```text
Ar kapli pa apli 
Ar kāju pa māju 
Ar roku pa koku 
Un basta! 
Mēs dzīvojam zaļi 
Kā maziņi vaļi 
Un aizpeldam tālu 
No krasta 

Ar smaidu pret naidu 
Ar prieku pret nieku 
Ar pienu pret sienu 
Un basta! 
Mēs dzīvojam zili 
Un zīmējam pili 
Ar karogu baltu 
Uz masta 

Ak, vai, vai, nu ir tracis 
Ak, vai, vai ko nu tad? 
Dzīve kā jampadracis 
Un tas nebeigsies nekad 

Ar vārdu pa zārdu 
Ar kuģi pa bruģi 
Ar puķi pa suķi 
Un basta! 
Mēs dzīvojam rozā 
Gan dzejā, gan prozā 
Šī dziesma nemaz nav 
Tik prasta 

Jo šodien ir tracis 
Viens liels jampadracis 
Un kaza ir maza 
Un basta! 
Mēs dzīvojam zaļi 
Kā maziņi vaļi 
Un aizpeldam tālu 
No krasta
```