---
title: "Kā bitīte līgaviņa"
date: 2020-05-05T11:32:26+00:00
url: /song/3648-Cikagas_Piecisi_-_Ka_Bitite_Ligavina
categories: ["Čikāgas piecīši"]
tags: []
draft: false
---

```text
   F                    C
1. Daugavpilī gadatirgū sapazināmies,
                    F
Pirmā acu uzmetienā iemīlējāmies.
Bb                     F
Bildināju viņu jau tai pašā vakarā,
   C                               F
Ap Jāņiem(i) kāzas dzērām tanī vasarā.

2. Pēc kāzām(i) tā gulēja, kamēr saule klāt,
Pus dieniņa tai pagāja muti nomazgāt`.
Otru pusi velti saucu: lopus barot nāc!
Līgaviņa puķu dobē aizsnaudusies krāc.

3. Ratos sviedu gulētāju, neteicis neko,
Pie Krāslavas Daugavā(i) ielingoju to.
Ja man Laima nevarēja čaklu sievu lemt,
Jābrauc man uz Rīgu jaunu līgaviņu ņemt.

4. Trīs dienās(i) Rīgas torņus ieraudzīju gan,
Pār Daugavas tiltu braucot, klausos, kas tur skan.
Vai tā Jūras māte, kas pa straumi lejup trauc?
Nē, tā mana līgaviņa, kas pēc manis sauc.

5. Daugaviņa, māmuliņa, kur tu viņu nes?
Aiz matiem(i) ārā vilku līgaviņu es.
Kaut prāts mani brīdināja, sirds man tomēr jūt,
Ka tik čakla peldētāja nevar slinka būt.

6. Kā bitīte līgaviņa tagad lidinās,
Visus mājas darbus dara tā, kā pienākās,
Ja tai kādreiz ilgāk gribas pagulēt no rīt`,
Atliek tik uz Daugavas pusi pirkstu parādīt.

```