---
title: "Mātes vēstule"
date: 2014-10-30T12:29:22+00:00
url: /song/1937-Apvedcels_-_Mates_Vestule
categories: ["Apvedceļš"]
tags: []
draft: false
---

```text
G                F         C
Nav vēstules tik mīļas man nevienas,
F                            G
Kā mātes vēstule, kas stāstīt prot,
G                         C
Kā lauku vientulībā ritot dienas,
C               G        C
Par lopiņiem un zemi domājot. 2x

Kā ejot man vai veselība laba,
Te mājās visi veseli līdz šim,
Vien kumelēns kam dikti strauja daba,
Reiz ātri skrienot grāvī iegāzies. 2x

Vēl esot dzīvi visi raibie cāļi,
Un gurķi augot tā kā redzēt prieks,
No karstuma tik nodzeltējot kāļi, 
Un rudzi balti paliekot kā sniegs. 2x

Un esot meži pilni saldu ogu,
Un upenes jau dārzā lasot nost,
Tik naktīs neverot vairs vaļā logu,
Jo odi ēdot gulētājus nost. 2x

Ja slikti ejot man, lai es pirms dusas,
Kā māte allaž Dievu pielūdzot,
Viņš spējot novērst laukiem bargas krusas, 
Un sirdī mieru brīnumjauku dot. 2x

Nav vēstules tik mīļas man nevienas,
Kā mātes vēstule, kas stāstīt prot,
Kā lauku vientulībā ritot dienas,
Par lopiņiem un zemi domājot. 2x

Ievietoja M.Viekalis

```