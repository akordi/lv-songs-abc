---
title: "Dzintara Krellītes"
date: 2025-01-14T07:56:56+00:00
url: /song/5195-Strazdins_Un_Racs_-_Dzintara_Krellites
categories: ["Strazdiņš un Račs"]
tags: ["bez akordiem"]
draft: false
---

```text
Lai paliek lācīši, zaķi un lellītes
Uzliksim šodien dzintara krellītes
Skriesim pie jūriņas, veldzēsim kājas
Te mūsu liedags, te mūsu mājas

Lai paliek zobrati, krāni un ostiņas
Uzliksim šodien dzintara jostiņas
Skriesim uz kalnu, kas atbalsī rājas
Te mūsu līdumi, te mūsu mājas

Piedziedājums:

Uzliksim, uzliksim dzintara krellītes
Priecāsies omamma, opaps un lellītes
Uzliksim, uzliksim dzintara krellītes
Priecāsies omamma, opaps un lellītes


Lai paliek nelabie, velni un ellītes
Uzliksim šodien dzintara krellītes
Skriesim pie debesīm, skaitīsim zvaigznes
Zvaigznītes visas nelaimes aiznes

Lai paliek redīsi, kāļi un dillītes
Uzliksim šodien dzintara brillītes
Skriesim pie saulītes, sildīsim kājas
Te mūsu Dzimtene, te mūsu mājas

Piedziedājums (2x): 

Uzliksim, uzliksim dzintara krellītes
Priecāsies omamma, opaps un lellītes
Uzliksim, uzliksim dzintara krellītes
Priecāsies omamma, opaps un lellītes

```