---
title: "Sanfrancisko - Rīga"
date: 2020-05-03T21:17:07+00:00
url: /song/3638-Cikagas_Piecisi_-_Sanfrancisko_-_Riga
categories: ["Čikāgas piecīši"]
tags: []
draft: false
---

```text
         C  
1. Debesskrāpjus, kur kalnos un lejās,
       G                    C
Pelēks miglas plīvurs drūmi sedz.
C                    
Smagi betona lielceļi vijas,
     G                    C
Ātru skudru skrējienu tur redz.
        F                  C
Nāk man atmiņā Rīgas torņi staltie,
      G                   C
Vecās celtnes zvani dejo, sauc.
     F                 C
Ceriņsmarža un kastaņi baltie,
     G                C
Kuru ēnā akmens ielās klaudz.

Piedz.
       F             C
Sanfrancisko, Sanfrancisko, 
    G                 C
Esi varena, bet sveša gan,
      F          C
Sirmā Rīga, tavu torņu 
      G                  C
Zvanu skaņas allaž sirdī man.

2. Spēka rati še krāsās visskaistās
Ielās trokšņainās uz priekšu slīd,
Zelta putekļi viltīgi laistās,
Raibas maldugunis gaiši spīd.
Tomēr atmiņā Rīgas ielas baltās,
Vecais ormans ragavās tur šļūc,
Sniega pārslas un lāstekas saltās,
Salā izrotāta loga rūts.

Piedz.

3. Saules rietā, kur viz zelta vārti,
Aizved sapņos bēģli vientuļo,
Debess tumsā tie grimst oranžsārti,
Šurp un turp liels ūdens mutuļo.
Nāk man atmiņā Baltijas jūra, 
Putas Daugavā kur aizdejo,
Ledus skrējiens kad ūdenī sūrā
Aiznes ziemas sūtni pēdējo.

Piedz.
```