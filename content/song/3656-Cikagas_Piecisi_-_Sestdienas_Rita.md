---
title: "Sestdienas rītā"
date: 2020-05-06T07:41:24+00:00
url: /song/3656-Cikagas_Piecisi_-_Sestdienas_Rita
categories: ["Čikāgas piecīši"]
tags: []
draft: false
---

```text
   D               A
1. Sestdien`s rīta agrumā,
               D
Kad viss dziļā klusumā,
               A
Mājās, kur mīt latvieši
               D
Sākas troksnis piepeši.

G            D
Māte skraida kā bez prāta
A           D
Skolā virtuvē tai kārta
G            D 
Brīžiem histeriski smejas,
A            D
Mīkla šodien lēni ceļas.

2. Šķidrums līst un biezums šķīst,
Krējums šļakst un olas plīst,
Stundas laikā ak, vai, vai!
Tortei jābūt gatavai.

Kamēr māte apkārt bizo,
Papus raudot sīpolus mizo,
Nav pat laiks tam nošņaukties,
Gan sēņmaizēs viss iesūksies.

Piedz.
D             A
Nost no ceļa, māte sauc,
               D
Latviešu sieva mīklu jauc!
             A
Tad pa kājām nemaisies,
           D
Citādi tev slikti ies.

3. Tēvs ar bateriju meklē, 
Kur tās mantas, kādā peklē,
Bazāram no garāžas
Viņš atrod jaunas grabažas.

Bērni gandrīz nesamaņā,
Drēbes rauj no pakaramā,
Bet tad krīze iestājas
Kāds mazā mājā ieslēdzās.

4. Tad nomierināt` prātu,
Runcis visiem noglauž kātus,
Kriksis ienes zobos glīti
Siekalainu avīzīti.

Kad station vāģī visi iekšā,
Māte sauc, kas sēž jau priekšā:
Uzman` torti, pasarg` Dievs!
Bet Kriksis tai jau uzsēdies.

Piedz.
Nost no ceļa visi sauc.
Šinī auto latvie­š` brauc!
Riepas kauc un taures pūš,
Trakā steigā paiet mūžs.

5. Tā kā nacionālā ēde,
Kaut kur atkal valdes sēde,
Ja iesākumu nokavēs,
Amatā tevi ievēlēs.

Vēlāk draudzes bazārs notiek,
Knapi mantām vietas pietiek,
Kaudzēm svečturi un vāzes,
Dažiem kāposti dod gāzes.

6. Papus lozes pērk kā traks,
Kamēr iztukšots ir maks,
Laime nesmaid`, vinnē tas
Savas mantas ziedotās.
Kad sabiedriskie darbi veikti,
Bērni mašīnā pusbeigti,
Bet, lai šofer`s neaizmieg,
Māte visiem dziedāt liek:

Piedz.
Nost no ceļa visi sauc.
Šinī auto latvie­š` brauc!
Riepas kauc un taures pūš,
Trakā steigā paiet mūžs.
```