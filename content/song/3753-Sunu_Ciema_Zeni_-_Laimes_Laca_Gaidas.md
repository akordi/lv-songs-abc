---
title: "Laimes Lāča Gaidās"
date: 2020-05-29T20:12:46+00:00
url: /song/3753-Sunu_Ciema_Zeni_-_Laimes_Laca_Gaidas
categories: ["Sūnu Ciema Zēni"]
tags: ["bez akordiem"]
draft: false
---
```text
Kur ne laimes, ne prieka vairs nav,
Gružu kaudzes līdz paspārnēm stāv
Un kā pakulās sapinies prāts,
Vai tur palīdzēt varēs vēl kāds?

Tur pa kupenām tupeles slīd,
Slota laukā no rokām krīt,
Darbi nesokas, nedeg ne skals,
Tikai mēles kā dzirnavas mals

Laimes lāci tās slavēs un teiks:
Kas gan cits tādus brīnumus veiks?
Kur viņš ienāks, tur paliks viss balts,
Gardiem ēdieniem pildīsies galds

Lācis trīsreiz kā pērkoni rūks,
Ne vairs malkas, ne kāpostu trūks,
Laukā nesprēgās negantais sals,
Atnāks lācis un ziemai būs gals,
Laukā nesprēgās negantais sals,
Atnāks lācis un ziemai gals
```