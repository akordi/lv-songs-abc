---
title: "Kāda nav"
date: 2017-12-05T12:52:26+00:00
url: /song/3203-The_Mundane_-_Kada_Nav
categories: ["The Mundane"]
tags: ["bez akordiem"]
draft: false
---
```text
Cauri garai virtuālai dienai soļus plati speru
It kā zinādams ka kaut kam tomēr šajā dzīvē deru
Mazos svaru kausos pārdodamo bezgalību sveru
Varbūt vientuļajiem savādniekiem prieka vārtus veru
Nu jā var jau būt ka gadās arī tā
Kāda jauka zaļa zāle mani uztur nomodā
Liekot izklaidēties vienā no tām burvju pasakām
Kurā skaidri zināms beigās būs par visu jāmaksā 

Vienmēr kāds būs nemanāms bet savādāks
Vienmēr kāds būs tāds pats bet vai tāds
Vienmēr kāds būs nemanāms bet savādāks
Vienmēr kāds būs tāds pats bet vai tāds
Kāda nav 

Vienā mierā raugoties uz labirinta sienām
Redzu dieviem padomā ir dzīves dalījums pa dienām
Viss mierīgi
Bet ja paši nezinām kur skrienam
Pastāv iespēja ka patiesība nepatiks nevienam
Jā es varu izkratīt no tevis lieko svaru
Pat ja pasaule man pieteiks vienu mazu atomkaru
Pat ja šamanis vai guru nespēs atrast ļauno garu
Manas bailes mēmi kliegs es varu varu varu varu
```