---
title: "Vienaldzības"
date: 2020-06-05T08:35:43+00:00
url: /song/4208-Agnese_Rakovska_-_Vienaldzibas
categories: ["Agnese Rakovska"]
tags: ["bez akordiem"]
draft: false
---

```text
Es visas tavas vienaldzības krāšu
Līdz pēdējai - to pašu sīkāko.
Es domāšu, ka es par tevi nedomāšu
Es visu laiku domāšu par to...

Es neprasīšu - netīšums vai tīšums
Starp mūsu dzīvēm ceļus aizkrusto.
Es gaidīšu, lai teiktu, teiktu: negaidīšu.
Es visu laiku gaidīšu uz to...

Es neskaitīšu vairs, cik lietus lāšu
To rudens logu akli aizmiglo.
Es domāšu, ka es par tevi nedomāšu.
Es visu laiku domāšu par to...

Es savu sirdi nocietināt spēšu
Pret atmaiguma mirkli nejaušo.
Es cerēšu, ka mūžam necerēšu
Vairs ne uz ko, vairs ne uz ko, vairs ne uz ko...

Es visas tavas vienaldzības krāšu...(4x)
```