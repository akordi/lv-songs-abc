---
title: "Vakars laukos"
date: 2020-06-04T06:17:56+00:00
url: /song/4145-Sturi_Zevele_-_Vakars_Laukos
categories: ["Stūrī Zēvele"]
tags: ["bez akordiem"]
draft: false
---

```text
Doties aiz kalna pēc piena
un nomazgāt bērniem kājas,
kājot pa zāļaino ceļu,
miegties pret rietošo sauli,

Ieiet sētsvidū, apmīļot suni
runāt ar saimnieci, justies -

Piederīgam un iederīgam,
kaut māņi un laipnība vien.

Aizbērt plaisu ar saulrieta stariem
ar kaķi uz malkas grēdas,
ar siena kaudzēm, ar puķēm, ar pļavām
saudzīgi cilāt pēdas.

Ieiet sētsvidū, apmīļot suni
runāt ar saimnieci, justies -

Piederīgam un iederīgam,
kaut māņi un laipnība vien.

Atpakaļceļā mest gaisā bērnus,
kas atskrējuši tev pretī,
nomazgāt bērniem kājas
un parādīt grāmatā bildes,
naktī šo sarakstu iznīcināt..

[starpspēle]

Piederīgam
un iederīgam,
kaut māņi un laipnība vien.
```