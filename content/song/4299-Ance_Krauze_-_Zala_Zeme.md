---
title: "Zaļā zeme"
date: 2020-06-05T15:00:14+00:00
url: /song/4299-Ance_Krauze_-_Zala_Zeme
categories: ["Ance Krauze"]
tags: ["bez akordiem"]
draft: false
---

```text
Es arī esmu bagāts, man arī pieder daudz,
kad tēvu zemi manu par zaļo zemi sauc:
Cik viensētas te zaļas un ziemāji, kas dīgst,
vecs ozols jūraskalnā kā mūžība tik līks.

Kā vaska ritenītis aust dzeltens jāņusiers
un zaļā zālē govis jau ir tas dievamiers.
Vējš laivām baltas buras no ievuziediem auž,
un laivas slīd gar kalmēm un tad ir jūrā jau.

piedz.
Kad sarkanbalti sarkans pār zaļo zemi plīv,
tad uguns, gaiss un ūdens un latvietis ir dzīvs,
tad uguns, gaiss un ūdens un latvietis ir dzīvs.

Zaļš mežu vilnis augšup! Zaļš vilnis - atpakaļ!
Cik rudzupuķes zilas, tik rudzulauks ir zaļš.
No tīra zelta zibens tev acīs gaismu sveļ - 
gar kļavu birzēm zaļām svēts mijas maizes ceļš.

piedz.


* dziesma no Jāņa Strazda un Jāņa Petera dziesmu cikla 
(CD albuma) "LINS"
```