---
title: "Ārpusē"
date: 2026-01-16T20:21:49+00:00
url: /song/5321-Triana_Park_Koris_Daugava_-_Arpuse
categories: ["Triana  Park, koris Daugava"]
tags: ["bez akordiem"]
draft: false
---

```text
1. pants

Lieli kukurūzas lauki, tā kā amerikāņu filmās,
Bet rudzu vārpa un stārķis liek noprast –
Tu esi Zemgalē.

Un Latvijas tālākajās vietās,
Kur ūdens septiņus lokus met Daugavas krastos,
Es zinu – es esmu atkal Latgalē.

Un tā kā urbānais dzejnieks,
Kas pamet pilsētu,
Es neatnācu viens –
Es esmu atkal ārpusē.

Jo zeme mani nes tur, kur vēlos es,
Un es atkal apjaušu,
Ka esmu savā vietā,
Īstajā laikā.

Bridge 1

Ja vien zinātu jūs –
Visi gadi manējie,
Tā kā iesieti laika mezglos.
Skaties – te gadsimti paceļas spārnos.

2. pants

Es zinu skarbākajos vējos
Tās krasta līnijas,
Kur kokus un mājas ieskaloja jūrā –
Es atkal esmu Kurzemē.

Un, uzrāpjoties Gaiziņmuguras pašā galā,
Tu redzi – saule ieskatīsies cieši sejā,
Tas var notikt tikai Vidzemē.

Pilsētā nekad nav miera,
Nav nevienam,
Bet es – ārpusē.
Te var atgulties Dieva ausī
Tā kā zālītē.

Un atkal rudens nezin mēru,
Tas nodzēries savā melanholijā,
Dod kokiem krāsas sārtākās
Siguldā.

Bridge 2

Un tā es dzīvi mācos,
Nekas, ka laiki mainās,
Un, ja grūtos brīžos,
Ļauj tevi saukt,
Tevi saukt.

Pie atmiņām es vēršos,
Un vecos laukakmeņos
Sen jau ierakstīti
Visi mūsu paradīzes
Kanoni un kodi.

Ar Dievpalīgu Dieva dēli
Un meitas sadodas rokās
Pāvilostas krastos.

3. pants

Jūra ir mierīga,
Un cilvēki kā zvaigznes
Sabiruši debesu sietā –
Tu zini, ka esi Kurzemē.

Mēs esam savvaļas zirgi
Brīvos baros,
Es savu dzīvi skaitu suņa gados –
Dzimtenē.

Tikai ar tevi es esmu lielā mierā,
Vienmēr ar tevi es esmu
Savā laimīgajā zemē.

Outro

Gulbīti, gulbīti,
Kustini kājiņas.
```