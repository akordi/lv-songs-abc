---
title: "Nesaki man, ka tā nebūs"
date: 2020-06-14T19:52:53+00:00
url: /song/4574-Raimonds_Eizensmits_-_Nesaki_Man_Ka_Ta_Nebus
categories: ["Raimonds Eizenšmits"]
tags: ["bez akordiem"]
draft: false
---

```text
Nesaki man, ka tā nebūs
                                                        

Izbridīsim cauri sniegiem, 
Un tad varens brīdis būs, -
Mākonis ar baltiem diegiem
Debesi pie zemes šūs.

Zeme dabūs košas krāsas,
Kūlai cauri zāle augs, - 
Debess zvaigznēm piedzims māsas,
Pienenes uz zemes plauks.

Piedz.   Tālumos, kas sen jau alkti,
         Iesim, sapņodami daudz.
         Līdīs melns un spožs kā zalktis
         Noslēpumains meža strauts.

Baloži pa priedēm dūkos,
Un mums nebūs vairs kur iet.
Dzeguze tik ilgi kūkos,
Kamēr visi ceļi ciet.

Tad no tava pleca slīdēs
Skurbais tērpa nemiers nost
Un līdz rītam zvaigznes spīdēs
Tavu acu atvaros.

Piedz.   Tālumos, kas sen jau alkti,
         Iesim sapņodami daudz.
         Līdīs melns un spožs kā zalktis
         Noslēpumains meža strauts
```