---
title: "Krāsu dziesmiņa"
date: 2024-11-10T20:07:09+00:00
url: /song/5170-Knipas_Un_Knauki_-_Krasu_Dziesmina
categories: ["Knīpas un Knauķi"]
tags: ["bērnu", "bez akordiem"]
draft: false
---

```text
Vai tas brīnumzīmulis,
Vai tā burvju ota,
Šķiet, ka visa pasaule
Tikko nokrāsota.

     Tikai celiņš gluži balts
     Un pa to var doties katrs,
     Kuram nesas prāts, kuram nesas prāts,
     Kurš grib nokrāsoties.

          Rūķis krāsas jauc un jauc,
          Līdz tās sajūk arī,
          Sarkans, dzeltens, zaļš un zils,
          Nezin vairs, ko darīt.              2x

Zaļais apmet kūleni,
Pazūd zālē zaļā,
Sienāzim aiz brīnumiem
Mute paliek vaļā.

     Sarkanais uz purvu jož,
     Ielec mīkstā cinī,
     Smejas dzērvene, smejas dzērvene,
     Lūdzu, nekutini!

          Brūna krāsas pilīte
          Iekrīt meža sūnā,
          Paskat, tur jau gozējas
          Baravika brūnā.              2x

Dzeltenais sev atradis
Mazu mīļu nieku
Rūķis klāt tam piezīmē
Lielu rūķa prieku.

     Tikai zilais pazudis
     Nav no tā ne miņas,
     Zvaigžņu actiņām, zvaigžņu actiņām
     Raugās debestiņa.

          Gan tās krāsas pašas nāks,
          Kad tām slēpties apniks,
          Rūķis steidz un paslēpjas
          Krāsainajā sapnī.              2x
```