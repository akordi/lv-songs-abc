---
title: "Vecāsmātes gulta"
date: 2020-05-05T13:56:11+00:00
url: /song/3650-Cikagas_Piecisi_-_Vecasmates_Gulta
categories: ["Čikāgas piecīši"]
tags: []
draft: false
---

```text
   C                            G
1. Vīst pīpenīšu vainags, vadzī kārts,
                            C
Uz gultas gala laksts brūni sārts,
                          F 
It visā klētī tīnes ārods plats,
                   G            C 
Man stāsta - šogad ražas bagāts gads.

2. Gaiss smagi reibina, es atgulstos
Un glaužos vecāsmātes palagos,
Un domāju, cik gadu gultai šai,
Uz viņas kāzām tolaik taisītai?

   C                               G
3. Pirms Vasarsvētkiem tanī svētdienā
                             C
Bij` nācis vectēvs klētī ēnainā
                       F
Uz vadža salmenīcu uzmetis
   G                    C 
Un vecāsmātes gultā iegulis.

4. Pār sēt`svidu šī nākusi tobrīd`,
Un tikko paspējusi ieraudzīt,
Tā savā gultā Laimas nolemto,
Tā sārkusi kā brūklene par to.

5. Jo kāzas gaidāmas tik citsvētdien,
Bet vectēvs gulējis un smējis vien;
Šai vienai gan vairs miegs te nenākšot
Un vajadzēšot šim pusgultas dot!

6. Kā milzu spārni gadi garām švīkst,
Kas tos gan aizturēt vai atsaukt drīkst?
Ir vectēvs aizgājis pie tēviem sen,
Bet vecāmāte tikai pērnruden`.

7. Vēl jaužu viņas dvašu spilvenos,
Un siltos glāstus lielos lakatos,-
Ai, viss tās mūžs ir gultā platajā,
Uz viņas kāzām tolaik taisītā.
Ai, viss tās mūžs ir gultā platajā,
Uz viņas kāzām tolaik taisītā.
Laila lai laila lai
Lai lai la la.
```