---
title: "Kurzemnieki Viskonsīnā"
date: 2015-04-21T11:44:54+00:00
url: /song/2087-Cikagas_Piecisi_-_Kurzemnieki_Viskonsina
categories: ["Čikāgas piecīši"]
tags: []
draft: false
---
```text
E       B    E
Skaista mana Kurzeme,
                 B
Bet šauras kalpam mājas,
Iesim zēni pasaulē,
                E
Kur mums labāk klājas.

E       B    E
Paliec sveika Zanīte,
              B
Neraud' gauži Līne,
Tā kā zvaigznes dālderi
               E
Atmirdz Viskonsīnā.
 
Beidzot dižo dālderi
Pelnīs muižas kalpi,
Tur kur baltos vīrus vēl
Indiāņi skalpē.

E A E B E B E 

E          A
Viskonsīnā egles aug,
    E             B
Kas pārspēj katru stāstu,
    E             A
Bet kur lai tādus vīrus ņem,
E       B     E      B
Kas šīs egles gāztu.

Tādi vīri atradās -
Tie bij kurzemnieki,
Likās mūžam nebeigsies
Tirgotāju prieki.

Zāģi dzied un cirvji dej,
Gāžas sirmie koki,
Dālderi kā ogles deg
Kurzemnieku rokās.

Sestdienās pēc labas pirts
Vīri steidz uz krogu,
Ak, kā miestiņš garšo nu -
Tā kā lāčiem ogas.

Krogus tā kā bungas dun,
Kad dzied kurzemnieki,
Visu alu nopirkt var,
Nevar nopirkt prieku.

Nez kas notiek Kurzemē,
Nez ko dara Līne,
Vīri savu jaunību
Atstāj Viskonsīnā.

Pūt, vējiņi - nāk un spīd,
Raudam mēs vai smejam,
Ar šo dziesmu piedzimām,
Ar viņu kopā ejam.

Pūt, vējiņi - darbā skan,
Skan, kad kopā dzeram,
Kādreiz pārbraukt Kurzemē,
Mēs visi tomēr ceram.
```