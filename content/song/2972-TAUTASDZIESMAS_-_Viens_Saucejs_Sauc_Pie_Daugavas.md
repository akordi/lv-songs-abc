---
title: "Viens saucējs sauc pie Daugavas"
date: 2017-06-03T10:27:50+00:00
url: /song/2972-TAUTASDZIESMAS_-_Viens_Saucejs_Sauc_Pie_Daugavas
categories: ["#TAUTASDZIESMAS"]
tags: ["patriotiskās"]
draft: false
---

```text
*Latviešu strēlnieku dziesma

Viens saucējs sauc pie Daugavas:
Raug’ svešas tautas nākušas.
Tās upes malā nostājas, 
Uz latvju zemi noskatās.

Piedz.
Ak, tēvija, tev jānes ir savs liktens ar paciešanu!
Būt’ Daugava apsargāta, netrūktu latvjiem brīvības.
Būt’ svešinieki uzvarēti, netrūktu latvjiem brīvības.

Pie Daugav’s krastiem Ikšķilē,
Pie smilšu kalniem Salspilē
Tie atstāj laivas, krastā nāk
Un sevim pilis būvēt sāk.

Jūdz sešus zirgus kučieri
Un laķierētu karieti.
Tie saucas “Herr fon baroni”,
Kas ticību atnesuši.

Lai pērkons sper un lodes šņāc,
Lai jodi naktī gaisā skrien;
Kam snaudi tu vēl, latvju gars,
Tev Tēvija ir jāsargā.

Nu, brāļi, mēs pie Daugavas,
Uz viņas krasta maliņas,
Lai plivinājas karodziņš,
Lai spulgo mūsu zobentiņš.
```