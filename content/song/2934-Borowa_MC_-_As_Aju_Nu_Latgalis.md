---
title: "As aju nu Latgaļis"
date: 2017-03-30T13:06:19+00:00
url: /song/2934-Borowa_MC_-_As_Aju_Nu_Latgalis
categories: ["Borowa MC"]
tags: ["latgaliski"]
draft: false
---

```text
Tāvu zjamai veļteita!

As aju nu Latgaļis,
Sveicīns visai Eiropai!

Bruoļ, latgaļīt, 
Voi taida tova dzeiva?

Ir vosoris dīna,
Sauļa speid kai ņikur!
Vāl pļavā zuoļa pilna
Ar svaigu reita rosu!

Šeit cilvāki jau naguļ,
Ar pirmīm gaiļim ceļās,
Puorzakrista, nūzamozgoj
Paādm mozu brūkašku.
Uzsuok tī otkol sovu ikdīnis gaitu...

Jīm gaņeņš – mozs vāļ puika,
Nikuo tys nasaprūt!
Tam gryušai agri caļtīs,
Bet kū!? Taids ļikteņs jam lamts!
Kod citi bārni guļ vāļ,
Tod gaņeņš jau lūpu boru gona!
Nav vīglai!
Tam suortūs vaigus bīžai
Osora rūtai!

Bet jys napadūdās!
Tik dora dorbu kuorteigai,
Grib vacuoku cereibis attaisnuot jys!

Dāls, myocīs un dorbu savu mīļoj!
Varbuit tod uz augšu dzeivī tiksi tu!

Un dāls šū padūmu īvaruo labi...

As aju nu Latgaļis,
Sveicīns visai Eiropai!
	
Bruoļ, latgaļīt, 
Voi taida tova dzeiva?

Par beidzamū kapeiku školu beidza muisu gons,
Par savu dorbu tam – vīnu uzvalku šiva.
Beja laiks! 
Jys devās tuoļi prūjom ar sirdī kvālu ļīsmu – tik 
izasistīt!

Jam veicās - ar sovu dorbu, mīļesteibu 
Jys ļelu naudu peļņāja
Un dreiž vīn par ļelu veiru kļuva,
Bet gaņeņš muisu pazuda...

Da, jys klausā tāvu, moti
I dzeivī tuoļi tika,
Tik tagad – jam kauns par tū vītu,
Nu kurīnis iz savu pasauļis ceļi reiz soka!

As aju nu Latgaļis,
Sveicīns visai Eiropai!

Bruoļ, latgaļīt, 
Voi taida tova dzeiva?

Bet puiku tok saprast arī var!
Kas jam vairs tei Latgaļa – vīna bādu zjama?
Kur cilvākim nav dorba, kur volda bezcereiba,
Kur kotrs trešais dzer, nazina, kas gaida tū reit!
Tam bīžai juodūmoj, par kū maizi reitam pierkt!

Latgaļīts latgalīšam nava ta vairs bruoļs...

As aju nu Latgaļis,
Sveicīns visai Eiropai!

Nav ta dzeiva vīgla - 
Apsmej bīžai latgaļus!
Nacīna jūs volūdu,
Bet tys it nekas!

As aju nu Latgaļis,
I asmu par tū lepns!

I voi varbuit kas skaistuoks,
Ka pīzaceļ nu reita,
Padzer svaigu pīnu i īelpoj gaisu.
Aizaj iz mežu i skaistu dzīsi suoc...

As aju nu Latgaļis,
Sveicīns visai Eiropai!
	
Bruoļ, latgaļīt, 
Voi taida tova dzeiva?

Vītā, kū par Latgaļi sauc...
```