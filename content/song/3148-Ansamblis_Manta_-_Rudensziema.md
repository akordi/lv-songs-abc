---
title: "Rudensziema"
date: 2017-09-24T12:08:06+00:00
url: /song/3148-Ansamblis_Manta_-_Rudensziema
categories: ["Ansamblis \"Manta\""]
tags: ["bez akordiem"]
draft: false
---

```text
Rudenī, debesu dārza
Debesu dārzā
Rudenī, debesu dārza
Debesu dārzā
Uzzied asteroīds
Rudenī atgriežas tumsa un klusums, un aukstums

Kaili kā nāve koki
Kaulaini koki
Kaili kā nāve koki
Kaulaini koki
Tas ir novembris
No mutēm izveļas tvaiki. 
Un es tajos klausos.

Un nav vairs rudens
Un ir jau ziema
Un nav vairs ceļa
Ir tikai sniegi
Un plaisā vadi
Un aizsalst ēters
Mēs esam vieni
Pavisam vieni

Un nav vairs rudens
Un ir jau ziema
Es dzeru šņabi
Es kauju cūku
Un asinssarkans
Kūp sniega baltums
Tu jūti bailes
Un es tās jūtu.

Un nav vairs rudens
Un ir jau ziema
Tu kļūsti auksta kā naža smaile
Es redzu ledu uz putna knābja
Es neatceros vairs tevi kailu

Un nav vairs rudens
Un beidzas meli
Tev vajag jaunus, tev vajag labus
Jo vairs nav rudens un ir jau ziema
Un ir jau ziema jau četrus gadus

Rudenī, debesu dārza
Debesu dārzā
Rudenī, debesu dārza
Debesu dārzā
Uzzied asteroīds
Rudenī atgriežas tumsa un klusums, un aukstums

Kaili kā nāve koki
Kaulaini koki
Kaili kā nāve koki
Kaulaini koki
Tas ir novembris
No mutēm izveļas tvaiki
Un es tajos klausos

klausos

klausos

klausos
```