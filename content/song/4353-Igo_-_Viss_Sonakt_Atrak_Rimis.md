---
title: "Viss šonakt ātrāk rimis"
date: 2020-06-05T15:19:44+00:00
url: /song/4353-Igo_-_Viss_Sonakt_Atrak_Rimis
categories: ["Igo"]
tags: ["bez akordiem"]
draft: false
---

```text
Pie zvaigžņu vārtiem apstājies,
stāv mēness, domās grimis,
tā vaigs ir liegi sudrabbāls,
viss šonakt ātrāk rimis

 Mans kaķēns klēpī ieraušas,
 pieglaužas un murrā

Skatiens ilgi nemeklē,
bet vienā acumirklī
rod gaismu tumšās debesīs,
kur vēl nekas nav zudis

Nekur nekas nav pazudis,
rau, mēness slaido sirpi
pie zvaigžņu vārtiem pieslējis,
meistaro mākoņpīpi

 Bet kaķēns, acis pavēris,
 uz mani skatās slīpi
 kā teikdams – paliec, nekusties
 un sēdi rāmi, glīti

   Tas, kam ir jānotiek,
   vēlreiz ir noticis

Pie zvaigžņu vārtiem apstājies
vēl mēness, domās grimis,
tā vaigs ir liegi sudrabbāls,

Tas, gana niekojies, nu apdzēš 
savu mākoņpīpi,
tad izplēn, kāpdams debesīs,
ir vēlreiz viss kā bijis

 Viss šonakt ātrāk norimis
 un kaķēns murrāt stāj,
 jo nu jau cieši iemidzis

   Tas, kam ir jānotiek,
   vēlreiz ir noticis
```