---
title: "Tev"
date: 2020-06-14T19:54:57+00:00
url: /song/4586-Raimonds_Eizensmits_-_Tev
categories: ["Raimonds Eizenšmits"]
tags: ["bez akordiem"]
draft: false
---

```text
Tev

Vējš iesārtajā saulē ziedus meta,
Un padebešos balti putni trauc,
Jel notici, ka manai mazai sirdij
Ir tava dvēsele kā sapnis jauks.

Tu esi miers, tu esi mana elpa,
Tu esi dzintarlāse vasarās,
Tu esi mana nebeidzamā mīla 
Un būsi vienmēr manās atmiņās.

     Tu esi bezgalīga atmošanās
     Un mirklis tas, kam zeltains starojums,
     Tu esi dzimtās zemes atvasara
     Un manu ilgu mūžīgs patvērums.

Vējš iesārtajā saulē ziedus meta,
Un padebešos balti putni trauc,
Jel notici, ka visas manas rozes
Pēc tevis vien un tavas dvēseles sauc.

     Tu esi bezgalīga atmošanās
     Un mirklis tas, kam zeltains starojums,
     Tu esi dzimtās zemes atvasara
     Un manu ilgu mūžīgs patvērums.
```