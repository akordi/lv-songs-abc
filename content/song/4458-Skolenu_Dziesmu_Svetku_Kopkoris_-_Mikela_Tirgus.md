---
title: "Miķeļa tirgus"
date: 2020-06-11T11:31:37+00:00
url: /song/4458-Skolenu_Dziesmu_Svetku_Kopkoris_-_Mikela_Tirgus
categories: ["Skolēnu Dziesmu svētku kopkoris"]
tags: ["bez akordiem"]
draft: false
---

```text
Nodzeltē pakrastes, lapkritis nāk,
Skaista šī zemīte, skaista.
Mēnestiņš, iekāpis ozolā,
Ragus kā gliemezis slaista.

Negories, mēnestiņ, negories, draugs,
Jūdz savu dimanta zirgu!
Dārzā briest āboli, ābeles lauž,
Jāved uz Miķeļa tirgu.

Cik tur būs zvaigžņu!Un mantu vai biezs!
Pilnu sev vezumu vāksim.
Pasaule saulgriežos sasvārstīsies,
Līdzi tai šūpoties sāksim.

Nodzeltē pakrastes, lapkritis nāk,
Skaista šī zemīte, skaista.
Mēnestiņš, iekāpis ozolā,
Ragus kā gliemezis slaista.
```