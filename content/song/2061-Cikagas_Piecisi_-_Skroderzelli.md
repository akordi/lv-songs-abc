---
title: "Skroderzeļļi"
date: 2015-04-17T11:03:57+00:00
url: /song/2061-Cikagas_Piecisi_-_Skroderzelli
categories: ["Čikāgas piecīši"]
tags: []
draft: false
---

```text
Bb
Vai cik labi, vai cik labi,
                 Eb
Sirds mana trakā jūt,
                  Bb
Kā gribētos par skroderzelli
F              Bb
Vēlreiz laukos būt!

Bb                                      F
Vai cik labi viņiem klājās kādreiz Latgalē,
                                           Bb
Nekā nabaga kurpniekzeļļiem Maskavas forštatē:
                                    Eb
Suņi rēja, meitas smēja, ganu puika sauc:
            Bb          F            Bb
Saimeniece, saimeniece, skroderzeļļi brauc.

Saimnieks brūvē miežu alu, tā, ka putas šķīst,
Saimeniece kāpostbļodas, tā ka tauki līst.
Cepa desas, vārīj` klimpas, šmorēj` vistas ar,
Slaktēja pa sivēntiņam, ja tik noķert var.

Gadus trīs pie meistara tiem vaj`dzēj nostrādāt,
Tikai tad tie diplomdarbu drīkstēj` pastrādāt. 
Cauru dienu tika izgriezts, piedrāklēts un šūts,
Polangas ar kļošām un dekoltē zem krūts.

Saimnieks gribēj` galipeikas tā kā jātniekam,
Dēlam diplomāta bikses zilām svītriņām.
Angļu bostons saimniecei kā modes kostīms taps,
Pārējiem no vadmalas būs pietiekami labs.

Grūtāk gāj’, kad piemērīja, saimniekam – nekas,
Saimniecei ar mērīšanu mazas problēmas.
"Lūdzu stipri tā uz taļļu!" – izmisīgi dveš,
Taļļa tā kā baļļa dvešas, izteiciens bij’ svešs.

Elpu ievilkusi, seja zils kā tintes pods:
Būt ar šmaugu vidukli bij’ saimenieces gods.
Acis tai uz āru spiedās, elpa beidzot sprūk,
Drukņopes un reispešus no svārkiem viņai trūk`.

Vakarā, kad skrodermeistars saimniekgalā krāc,
Skroderzeļļi savas cisas rijas augšā vāc.
Gailis kliedza, meitas spiedza, vistas kladzināj`,
Zeļļi saimniekmeitas īstās vietās kutināj`.

Un pēc pāris nedēļām, kad uzaust saulains rīts,
Izrādās, ka darbs bij’ tiešām labi padarīts.
Saimnieks maksāj` baltu naudu, uzredzēšanos sauc,
Meitas atnes cimdu pārus, čukst, lai atkal brauc.

Vai cik labi, vai cik labi,
Sirds mana trakā jūt.
Kā gribētos par skroderzelli 
Vēlreiz laukos būt.
```