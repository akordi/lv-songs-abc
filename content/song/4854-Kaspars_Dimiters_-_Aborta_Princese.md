---
title: "Aborta Princese"
date: 2022-01-15T08:12:14+00:00
url: /song/4854-Kaspars_Dimiters_-_Aborta_Princese
categories: ["Kaspars Dimiters"]
tags: []
draft: false
---

```text
Am Dm G C F F Dm E E

kāds ginekologs Petens Žanis
reiz bija atnācis pie manis
un pastāstīja sapni svaigu
viņš man par patiesību baigu

reiz sapnī Žani apmeklēja
kaut kāda embrijveida feja
un teica: princese es dakter
jums sveiciens no mums visiem slakter

cik ģēniju tu izoperē
bet tauta otro šķiru perē
no septiņiem ko kauj ar varu
ir vismaz pieci dižu garu

kā tu to zini?: Žanis taujā
bet princese tam ielec saujā:
ir abortēto paradīzē
mums tie kas līdzētu jums krīzē

tur ir viens embrijs vārdā Janka
ja būtu dzīvs tam būtu banka
kas ekonomiku tā celtu
ka katram tiktu maiss ar zeltu

un embrijam kā vārds ir Vija
uz zemes būtu ministrija
kas rūpētos par latvju tautu
un nevis aplaupīt to ļautu

vēl embrijs kāds ko sauc par Līgu
slēpj sevī dzimtu dižciltīgu
ja nebūtu to aborts dzēsis
savs karalis mums būtu Cēsīs

vēl embrijs kāds ko sauc par Klaidu
mums zāles radītu pret aidu
un tādus ienākumus raustu
ka mūs pat emirāti skaustu

un vēl viens embrijs saukts par Tāli
mums dzejotu tik ģeniāli
un atkal tautu saliedētu
ka augt un vairoties tā spētu

vēl princese man teica sāļi:
mēs abortētie tur kā brāļi
bez skaudības un naida esam
un godam latvju vārdu nesam

tad viņa teic: nāk tiesa Žani!
un grūtniecē tā pārvērš mani:
nu draudziņ ievelc dziļāk dvašu
es abortēšu tevi pašu

kā zarnu mani plēsa laukā
un svieda atkritumu traukā:
nav paradīzē vieta dum’iem
tev jāpaliek starp atkritumiem

trīc Žanim žoklis rumpis raustās
pēc patiesības tikko paustās:
daudz ļauna darījis es tiku
nu pāriešu uz politiku

man šķiet es embrijs dižciltīgais
un karalis drīz kļūšu Rīgai
es visu sēklu izlietošu
un tautai dižu cilti došu

jau Žanis pakāpies uz galda
tam šķiet viņš karal’s jau kas valda:
hei embriji jūs paradīzē
es ģēnijs kas var līdzēt krīzē!

tam nesanāca lietot sēklu
jo apvilka tam trako kreklu
pēc neiroleptiķiem gan dziņa
gan saprāts pazuda no viņa

šim stāstam morāle ir viena –
reiz katram dakterim nāks diena
bars embriju kad laukā rautu
tam pārmetīs ka izkauj tautu

bet kā gan trakos jākļus valdīt
tos kuriem velti baušļus skaldīt
nav falls vien regulējams statīvs
šķiet kompromiss vien – prezervatīvs


```