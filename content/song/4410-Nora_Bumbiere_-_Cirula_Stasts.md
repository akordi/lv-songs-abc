---
title: "Cīruļa Stāsts"
date: 2020-06-05T15:32:27+00:00
url: /song/4410-Nora_Bumbiere_-_Cirula_Stasts
categories: ["Nora Bumbiere"]
tags: ["bez akordiem"]
draft: false
---
```text
No tevis manā dārzā dziedāt dīvaini cīruļi nāk,
Un katra lapa skanēt līdzi sāk.
Pār vienu skaņu otra skaņa kopā kā strautiņi plūst,
Un manās krūtīs klusu atbalsi gūst.

Piedz.

Saki, mans draugs, par ko vēsta šis cīruļa stāsts?
Tas manī kā noslēpums gulst.
Vai mīla tā, vai tikai draudzīgais glāsts,
Vai izšķirs, vai vienos tas mūs?


Ja atnāks kādreiz diena melna, lietus tik apnicīgs līst,
Un tikai skumjas sapņu dārzā klīst.
Tad vajag labi stipri ticēt, atkal nāks saulainais rīts,
Un labā dziesma viņam vienmēr būs līdz.

Piedz.

Zinu, mans draugs, par ko vēsta šis cīruļa stāsts,
Tas abiem mums jālasa būs.
Ir reizē tā mīla un draudzīgais glāsts,
Ne izšķirs, bet vienos tas mūs,
Ne izšķirs, bet vienos tas mūs.
```